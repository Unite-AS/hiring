# Unite søker ny systemutvikler

Unite er et selskap eid av Mentor Medier. Vi lager produkter for mediebransjen. Hovedfokuset vårt er på innlogging, kjøp og abonnement. Vi brenner for produkter som er enkle å bruke, og skaper reell verdi for kundene våre. Vi mener at nøkkelen til å lykkes med dette er å jobbe brukersentrert og datadrevet.

Med nye produkter på vei ut i markedet og nye kunder på vei inn, trenger vi en systemutvikler til på laget.

Vi ser etter en person som kan være med på bygge vårt kjerneprodukt og rigge oss for vekst fremover.

## Vi ser etter

- Lang erfaring med systemarkitektur og utvikling av komplekse løsninger, med et sterkt eierskap til kodekvalitet og dyp forståelse for "best practices" for skalerbare løsninger av høy kvalitet.
- Pådriver som tør å utfordre etablerte sannheter og bidrar konstruktivt til kontinuerlig forbedring av teknologi og arbeidsmetoder.
- Trives med å jobbe selvstendig og i team, og er god på å kommunisere tekniske løsninger til ikke-tekniske personer.
- Behersker norsk og engelsk som arbeidsspråk.
- Flere års erfaring med Java på enterprise-nivå, og villig til å jobbe med moderne frontend-teknologier.
- Erfaring med data og produktdrevet utvikling.
- Resultatorientert og drives av å skape verdi for kunder og selskap.
- Tar eierskap og jobber proaktivt for å løse problemer, med høy gjennomføringsevne.
- Genuint ønske om å lære og vokse faglig.
- Har erfaring eller interesse for CI/CD og infrastruktur.

Vi tilbyr deg å jobbe i et energisk og resultatorientert miljø med stort engasjement, konkurransedyktige betingelser og koselige lokaler i Oslo sentrum med fleksibel og hybrid arbeidshverdag.

Vi har kunder i Norge og Sverige, og har store ambisjoner for de neste årene. Kundene våre er typiske mediehus slik som Morgenbladet, Klassekampen, Vårt Land, Hegnar Media, Aller Media, Dagsavisen, samt en rekke større og mindre medieselskaper.

Vi satser på å ta nye markedsandeler i Skandinavia, og ser denne stillingen som helt viktig for å sikre videre vekst. Vi er en B2B SaaS-leverandør. Samtidig er vi tett på avisenes lesere for å sørge for at vi lager programvare mediehusene lykkes med.

Vi tilbyr den rette kandidaten å være med på en spennende reise innen det vi mener er en av de viktigste bransjene akkurat nå - aldri har fri og uavhengig journalistikk vært viktigere, og det inntektsbenet som seiler opp som viktigst for mediebransjen er digitalt abonnement.

Du vil få muligheten til å utgjøre en forskjell i et miljø som sitter tett på mediehusene i vårt felles konsern Mentor Medier, med nye lokaler i Oslo sentrum. Vi setter faglig og personlig utvikling høyt, og er opptatt av å bygge en kultur der alle bidrar med sitt beste for å nå felles mål, hjelper hverandre og får muligheten til å utvikle seg der de er sterkest. Her får du sjansen til å jobbe med utfordrende problemstillinger og bli en del av et team som drives av å skape resultater.

For å inkludere fokus på sterk teknisk kompetanse, i tillegg til de spesifikke erfaringene, kan du bruke denne setningen:
Vi ser etter en kandidat med solid teknisk kompetanse, der erfaring med abonnement, transaksjoner, betaling og innlogging er spesielt viktig for oss.

Vår nye systemutvikler rapporterer til CTO.

Kan du være personen vi søker etter? Ta kontakt med CTO Bjarne Øverli på <bjarne@unite.as>.

## Om Unite

Unite ble dannet sommeren 2024, i første omgang som en sammenslåing av utviklingsavdelingene i Mentor Medier og Mediaconnect. Sommeren 2025 ble selskapet komplett da resten av Mediaconnect, inkludert support og kundeservice, også ble en del av Unite. Vi har lang erfaring med å levere abonnementssystemer til norske aviser, og vi eier og videreutvikler det velkjente systemet Connect i tillegg til flere nyutviklede løsninger.

Mediehusene i konsernet er Morgenbladet, Vårt Land, Dagsavisen, Klar Tale og Dagen i Sverige. I tillegg har vi mange eksterne kunder, blant annet Aller Media, Egmont, Klassekampen, Hegnar Media, Flowy i Sverige og flere titalls andre publikasjoner.

Vi er flere i selskapet med erfaring fra noen av Norges største mediehus, som VG og Dagbladet, og vi har utviklere med særlig ekspertise på brukerbetaling og abonnement.

Hovedproduktene våre i dag består av abonnementsystemer, innlogging og kjøpsflyt, kampanjestyring og nyhetsapper. Vi ser at teknologien vår får mye oppmerksomhet i bransjen, og trenger både å skalere opp ny teknologi, modernisere deler av produktporteføljen, og utvikle helt nye produkter for å nå vårt mål om å bli ledende på vårt felt i Norden.
